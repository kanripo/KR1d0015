# -*- mode: mandoku-view -*-
#+TITLE: 周禮傳
#+DATE: 2018-03-31 09:03:03.626183
#+PROPERTY: ID KR1d0015
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 非周禮辨
<pb:KR1d0015_WYG_012-1a>¶
非周禮辨¶
聖王治法自大徳而川流不俟更改而後定其禮經自¶
神化而模冩非有思勉而後成欲窮之者如登太華即¶
之而愈峻如渉滄溟測之而愈深故先儒讀經無疑至¶
有疑有疑至無疑思而不得鬼神將通之然後為庶㡬¶
耳豈若史書集文粗畧淺近一覽而盡得其㫖義乎非¶
周禮者若林孝存何休輩不下數家指擿瑕釁無如胡¶
仁仲之詳著書數十萬言辨析精微無如季明徳之苦¶
移易周禮者若吳㓜清余夀翁王次㸃輩亦不下數家¶
<pb:KR1d0015_WYG_012-1b>¶
參互演繹集成後出莫如舒國裳之備以愚觀之胡氏¶
謂太宰六十屬無一官完善者其說淺陋未見有的然¶
不可破才髙之人乍見而不領略遂置不復思任意剖¶
决雖欲自絶于經何損哉舒氏作序辨圖釋剔偽繼之¶
定本夫先王之法本安也而人自不安聖人之書本明¶
也而人自不明各以其意為之更定初若快意以語¶
不知者似乎可觀回視作者精義其謬何啻千里季氏¶
<pb:KR1d0015_WYG_012-2a>¶
大㫖唯執孟子一書以為權度然愚觀孟子之才足以¶
旋轉乾坤開闢宇宙其學識其大者使其當路則其施¶
為必不泥于周家之舊章且其所以告時君者在于救¶
時三揖三讓之儀非所以施于同室之鬬不親授受之¶
禮不可以語于兄嫂之溺故逺色賤貨下力放淫皆孔¶
氏家法也好貨好色好勇于王何有今樂猶古樂可執¶
之以非中庸論語乎况周禮行于王國而非侯國之所¶
通行其籍藏于六官孟子未嘗適周固不得而見其行¶
于侯國者則諸侯惡其害已而去其籍至于姜之齊移¶
<pb:KR1d0015_WYG_012-2b>¶
而為田姬之晉移而為魏舊法豈有存者立意既偏將¶
後人誤解者皆以病周禮治經而可草率若是耶愚既¶
取三家之說為之辨釋因述其所以差失之故冠于篇¶
首覽者自知所擇云¶
